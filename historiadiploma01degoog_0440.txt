918 FRlDERlCl SECUNDI [Aure. 1236.
epistola tua responsiva conjicitur que in seipsa quibusdam particularibus
verbaliter respondendo quod in premissis falsum implicet improbatur;
cuj us pollicitis de satisfactione prestanda quibusdam ecclesiis et personis,
sicut sic non in principi0‚sic in fine non credimus, qui simili promissione
delusos multoties nos dolemus. Indigne ergo super oppressionibus predio-
tarum ecclesiarum et hominum regni in quo nullus manum vel pedem
absque tuo movet imperio, affirmativam nostre propositionis negativa
ignorantie imperialis interimis, quibus consensum vel originem prestitisse,
cum nuntiis et literis apostolicis ac clamoribus passorum injurias eas tuis
auribus pluries inculcatas non solum scire, sed etiam plene potueris
emendare , minime dubitaris. Quod exilio tuarum litterarum tenore ma-
nifeste colligitur, qui pro jurium conservatione tuorum te nonnulla immu-
tasse circa ecclesias et tibi su per non restituenda eis possessione ablata nos-
trum in facto civitatis Castelle suffragari magisterium (l )‚ suffragatur (sic),
cum in causa tua superioris debueris experiisse et expectasse judicium,
nisi forte vulgus respondeat quod juxta placitum terminos regum trans-
grederis ‚ dum contra jus aggrederis officia sacerdotum. Qualiter autem
contra conscientiam nostram , ut asseris, denegata tibi possessionis civi-
tatis predicte intentioni (a) tue opituletur restitutio non videmuS, cum
cives Castellani qui se tibi violato sacramento fidei ignorante Ecclesia
prodiderunt, excellentie tue nullum jus per hoc in se ipsis acqui-
rere , nullum nobis circa possessionem, cum jurisdictionem civitatis et
civium quasi possideret Ecclesia ‚ prodendo potuerunt prejudicium ge—
nerare3 male namque agitur cum dominis prediorum, si tanto precario
possidentibus non requiritur possessionis initium , leges possessionum
evertere et extraneis jura conferre valeant possessorum. Et ideo si pru-
denter adverteres quod lignum vite est in paradisi medio positum, sic in
centro tuorum finium prudenter persisteres, quod nequaquam incaute
ad judicanda secreta conscientie nostre cujus judex in celo est conscius

(a) Ap. Baynald. intentionis.

(4) Vide supra imperialis epistolae caudam. Rem tamen ab anno ⁴230 quasi sub litigio sus-
pensam comperimus. Cl'. supra, t. 111, p. 2⁴9.

