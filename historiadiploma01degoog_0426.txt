906 summum saeuum [Anu. 1236.

Sanctissimo in Christo patri domino Gregorio, Dei gratia summo pon-
tifici, Fredericus, eadem gratia Romanorum imperator, etc„ salutem et
reverentiam filialem. Nuper ad justam nostre petitionis instantiam de
cohercenda per censuram ecclesiasticam contumacia Lombardorum‚ in
qua debuimus per vos velut per zelatores justitie preveniri, per nuntios
nostros accepimus quod per vestrum respondere nobis idonee deberetis
et cito. Expectantibus deinde nobis optatum de tam favorabili requisi-
tione responsum, ac G. de Romania cappellano vestro proinde ad nos-
tram presentiam veniente‚ per eum nec questioni satisfactum accepimus
nec querenti; sed eo quod per nuntios nostros extiterat coram paterni-
tate vestra propositum velut in quadam somnii oblivione deducto, pe-
titiones quasdam a vobis accepimus pro responso, ad quas si doctrine
vestre prosequi vellemus exemplum vel doctrinam exempli, prorsus
expectationum vestrarum desideria fraudassemus, vel saltem tamdiu sus·
pendissemus easdem quamdiu quod per nos a vobis justissime petitur
favorabiliter compleretur. Ut tamen quod officio sacerdotali debetur im-
perialis sibi precipiat celsitudo, ecce quod ad capitula singula quorum
tenorem vel memorie vestre fidelitas vel regestorum vestrorum reservat
archivium, paternitati vestre presentibus respondetur. Et ad illud in
primis quod de ecclesiis regni nostri Sicilie per ministros nostros spo-
liatis privilegiis, possessionibus ethonis sacris usibus deputatis ac ip-
sarum lapidibus ad Agarenorum gymnasia construenda translatis propo-
nitur, necnon et de prelatis ipsarum et subditis exulare coactis et carceri
mancipatis, et verbo vobis libenter responderemus ad votum et exe-
queremur libentius facto responsum, si quid est in indefinita proposi·
tione propositum in particulari fuisset specificatione deductum, aut quod
est obscure descriptum in genere, fuisset aperte per individua denotatum.
Sed ut indefinita vestre propositionis affirmatio per negativam contrariam
perimatur, nullas omnino scimus ecclesias vel personas ecclesiasticas
regni predicti que in libertatis privilegiis vel in bonis a nobis aut nos-
tris prejudicium patiantur, nisi conservationem jurium aut bonorum
nostrorum que nostri nobis reliquere priores, vos prejudicium forsitan per
improprietatem vocabuli vocaretis. Quod enim ad seculare iudicium et

