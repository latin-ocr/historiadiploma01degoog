lunrer. lo] HISTORIA DIPLOMATICA. 913
tiones justas (a) ecclesias dicitis hominibus propriis spoliataS, quia nobis
in eis de officialium nostrorum injusto processu non liquet, ecclesiarum
prelatos ut de processus iniquitate perdoceant, ad omnia jura sua
volumus et mandamus admitti3 et cum dudum in recessu nostro de regno
ut tam in his quam in aliis in quibus ecclesiarum prelati, Templarii et
Hospitalarii etiam se gravatos habebant, satisfieri posset eisdem, familia-
ribus nostris jusserimus apud Fanum nt solemnem curiam Melfie con·
gregarent, quia intentionis nostre salubre propositum per subtilem (b)
quorumdam astutiam qui nos postea mandasse contrarium asserebant,
extitit impeditum, ecce quod juxta mandatum venerabilis . . . ma-
gistri domus Sancte Marie Theutonicorum factum . . . comiti Acerrarum
et magistro justitiario coram vobis, tam ipsis quam familiaribus nostris
sub pena gratie districte mandamus quatenus de prelatis solemni curia
denuo congregata , querelas ipsorum tam super hominibus revocatis
quam super possessionibus aliis necnon et jure proprietatis rerum Tem-
plariorum et Hospitalariorum audiant, et ipsis sec-undum formam datam
communiter eisdem ibidem finem debitum et velocem imponant. Super
singulis preterea capitulis supradictis, in quibus est juxta responsionum
nostrarum tenorem per officiales nostros aliquid faciendum , litteras
eisdem transmittimus speciales ut de speciali mandato culminis nostri
singula diligenter et plene studeant percomplere. Per que omnia, reve·
rendissime pater, circa ecclesiarum libertates et jura votis vestris per
nos ex magna parte, prout firmiter credimus, satisfiet. Aut si quem in
eis circa possessionis restitutionem paternitas vestra causabitur forte de-
fectum, exempla nobis vestri magisterii suffragantur, et petitam a nobis
possessionem civitatis Castelle contra commune vestrorum fratrum consi-
lium et conscientiam vestram etiam reddere denegatis, possessorii judicii
debitum in examen petitorii transferentes.
Datum in castris in obsidione Mantue‚ XX septembris, X indictione.

(a) In cod. Paris. inquisitionis justitias.
(b) In cod. Paris. sublimem, minus apte.

lV· Pars 2. 116

