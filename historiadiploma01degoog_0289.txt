lamet. 9.] HISTORIA DIPLOMATICA. 773

Gregorius, etc. , Friderico Romanorum imperatori, etc. Dignum illius
assumit animus gaudium qui se brachiorum viribus ab aliorum sentit
impugnatione munitum, et firmamentum tunc decorum efficitur cum lune
quam non offuscat eclypsis radiis illustratur. Porro si brachium desti-
tuatur potentia et luna propter terrarum obicem solaris sit luminis bene-
ficio spoliata, pars cetera corporis iniquorum injuriis et Jacturis expo-
nitur et celi facies noctis tempore denigratur. His etenim inductionibus
moniti, his etiam rationibus excitati, ut majestas augmentis augeatur
augusta felicibus, ut ad ejus mandatum rebellis redeat, ei subditus pa-
reat et sibi barbarus sit subjectus ferventi desiderio cupimus, et residens
in nostri pectoris secreto propositum eo libentius actionibus explicamus,
quo fortius in exaltatione imperii quod defensio est Apostolice Sedis et
brachium, sublimatur et honoratur Ecclesia , quo damnosius in ipsius
quod est Ecclesie speculum, depressione opprimitur et ab hostium re-
manet persecutionibus indefensa. Sane cum olim, sicut asseritur, cives
Acconenses excellentie tue rebelles existere teque regni Hierosolymitani
presumpsissent juribus spoliare, venerabili fratri nostro... archiepiscopo
Ravennati ad partes illas personaliter accedenti apostolicis dedimus
litteris in mandatis ut eos quod formam pacis inter te ac illos median-
tibus venerabili fratri nostro patriarcha Antiocheno et dilecto filio ma-
gistro domus Theutonicorum tractatam observarent, induceret (l ). Alio-
quin omnia , quoad jus possessionis st proprietatis, in eum statum in quo
ants ortam discordiam inter Riccardum Filangerium marescalcum tuum
et nobiles et barones regni predicti et cives eosdem fuisse noscuntur,
auctoritate nostra reducens, contradictores et rebelles censura ecclesiastica
coerceret. Qui, antequam sibi do predicte pacis quam dicti Acconenses
probare volebant forma constaret, nostri mandati ordine non servato,
celsitudinem tuam et nobilem virum Conradum natum tuum ad predicta
restituit; et quod cives et syndici Acconenses prefato Riccardo marescallo,
tuo et ejusdem nati nomine, ac aliis bajulis quos ibi pro tempore duxeris

(l) Cf. quoque mandata quas de huius archiepiscopi legatione, data Spoleti, 8 augusti ⁴234,
praelatis et universis regni Hierosolymitani papa direxerat, et supra exhibentur, p. 48⁴ , ts2.

