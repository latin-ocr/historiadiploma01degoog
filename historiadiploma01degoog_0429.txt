Iunior. 10.] HISTORIA DIPLOMATICA. 909

cessione debetur, integre volumus conservari3 quod prout est fideli
nostrorum fidelium inquisitione repertum, sic per officiales nostros in-
violabiliter observari mandamus. Alatrino subdiacono et capellano vestro
beneficia , siqua sunt sibi officialium nostrorum infestatione subtracta,
cum integritate volumus resignari. Ecclesias quondam civitatis Sorane
que velut exemplo cartaginis passa J'am aratrum indignationis nostre,
juxta sententiam, civitatis nomen et omen amisit, nolumus reparari,
presertim cum reparate nullam aliquibus utilitatem afferrent, utpote
cum locum eumdem in perpetuam infidelium notam perpetuo velimus
excidio subjacere. Castrum vero Montisregalis quod Sarracenorum insi—
diis subJacebat, ad monachorum instantiam velut ipsorum facultatibus
onerosum, quia providentia destrui deliberata mandavimuS‚ repentina
levitate non volumus reparari, priusquam ad partes ipsas omine pro-
spero redeuntes, quod nobis et ecclesie magis expedire viderimus dis-
ponamus. Nec de bonis ecclesie supradicte quam predecessorum nos-
trorum opus egregium admiramur, per nos aliquid noscimus esse
subtractum; quod cum ad notitiam nostram aliquo deferente pervenerit,
integre restitui faciemus, Similiter et ecclesie Sqmllacensi si qua sunt
de bonis ipsius aliquorum malitia contra justitiam occupata, persone
cujuslibet acceptione remota, restitui cum integritate mandamu3‚ ut-
pote qui nee in his necin aliis deferre disponimus homini contra Deum.
Super eo sane quod de ecclesia Meflensi (⁴) et monasteriis Sancti Ioannis
in lamis, Terre Majoris, Mileti et Sancte Euphemie cum quibus ip-
sorum indemnitate servata permutationum contractus inivimus, nec con-
scientiam nostram in aliquo nec justitiam credimus offendisse, utpote
cum ecclesiis sit utroque jure permissum posse cum principibus permu-
tare; si que sunt tamen de ecclesiis antedictis quibus non sit per offi-
ciales nostros in satisfactione vicaria satisfactum ad plenum, libenter
eisdem satisfieri mandabimus ‚ dum tamen se discola prelatorum malitia
non opponat. Quibus cum omnia fere predecessorum nostrorum et nostra

(4) Sic in duobus. Hic autem non de ecclesia melfiensi , sed potius de Melfictensi (Molfetta)
mentionem fieri arbitramur.

