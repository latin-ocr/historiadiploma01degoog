938 anonumum.

oriri, statuerunt legatos ex eis viros nobiles et prudentes ad summi
pontificis magnitudinem dirigere, celsitudinem et excellentiam suam et
majestatem humili voce et attentissimis precibus exorantes ipsum et
omnimode inducentes ut sic agere[t] et operam efficacem prestare[t] ne
imperator ad Lonbardie partes possit nec debeat cum exercitu accedere;
significantes ei si hoc facere presumeret, quod incommodum pariter et
detrimentum Romane posset inde consequi Ecclesie, [si] cum exercitu suo
ad civitatem Ravene accessisset.

Colloquium imperatoris in civitate Ravene.

Eodem tempore et in eadem incarnatione Federicns, Romanorum im-
perator, statuit colloquium archiepiscoporum, episcoporum, abbatum,
principum, comitum, marchionum, baronum et aliorum virorum nobi-
lium in civitate Ravene in festo Omnium Sanctorum. Cum autem idem
imperator percepisset dictum'colloquium integre celebrare minime posse
propter illorum absentiam qui ipsi colloquio accedere debebant, com-
municato conscilio prorogavit colloquium nsque ad medium martium.
Quo facto, idem imperator dedit in mandatis archiepiscopis, episcopis,
comitibus, baronibus, principibus et viris nobilibus ut ad predictum
terminum ad illud colloquium accedere deberent. In ipsa vero civitate
moram fecit per totam yemem.

Colloquium rectorum Lonbardie et cardinalium in civitate Bononia.

Mense vero proximo februarii, cardinales sancte Ecclesie (a) Iacobus
Penestrinus episcopus electus et Otto tituli Sancti Nicholai in carcere
Tulliano cardinalis, summi pontificis legati, super concordia inquirenda
et componenda inter Federicum, Romanorum imperatorem, et Lonbardos
Bononiam accesserunt. Qui cum rectoribus societatis Lonbardie in ka-
lendis martii colloquium in ipsa statuerunt civitate, dantes in mandatis
per nuntios suos rectoribus uniuscujusque civitatis societatis Lonbardie ut
in eodem termino ad illud cum viris prudentibus deberent accedere collo·
quium. Ad quod, prout in mandatis habuerant, festinanter perrexerunt, ibi-

(a) In codice cardinatis Scicilie ct.

