laniet. 9.] HISTORIA mPLOMATicA. , 851

trorum consilio principum, apud Placentiam (a) solennem curiam duxi-
mus indicendam, ad quam ab Urbe citra omnium civitatum Italie nuncios
invitamus. Ibique quamplures nobiscum principes nostros habebimus in
honorabili comitiva; legatos etiam omnium regum occidentalium par-
tium, quos fere omnes affinitatis nobis vinculum unanimes jam effecit,
ibidem procul dubio nos credimus habituros, ut intentionis nostre sa-
lubre consilium ac propositum, quod de subsidio Terre Dei et refor—
matione jurium Ecclesie et imperii in Italia et statu pacifico regionis
ejusdem pia mente concepimus, in solennem et publicam prodeat notio-
nem; et si tanta rebellium fuerit inventa protervitas, quod nec ad Dei
negotium nec ad decus imperii et Ecclesie velint habere respectum, tam
celebris tribunalis in eos sententie gladius exeratur ε que nullius appel-
lationis nec supplicationis remedio suspendetur, sed in rem transiens
judicatam, effectum dante Domino debitum e vestigio consequetur. Et
ut in omnibus antiquus et debitus mos et honor imperii conservetur,
ecce quod ante faciem nostram de principibus nostris aliquem premit-
temus, cui plenariam dabimus potestatem universitates quaslibet ac
etiam personas singulares extra culminis nostri gratiam in banno im-
perii existentes , in plenitudinem nostre gratie recipere, prout honori
nostro et imperii viderit expedire. Premittendo etiam principi potes-
tatem conferre decrevimus in contumaces nova banna decernere et
debita eos animadversione punire3 illo presentibus expressim inserte,
quod nos promittimus inviolabiliter observare, et observari ab universis
et singulis imperii fidelibus et principibus faciemus quicquid de res-
tauratione gratie nostre cum quibuslibet universitatibus seu personis per
ipsum extiterit ordinatum ε nec minus honori et voluntati nostre satis·
sactum habebimus quicunque, dicto principe mediante, gratiam nostram
debita devotione poposcerit, quam si a nobis ipsam presentibus obtineret.
Tu vero, velut fidelis et prudens, teipsum ad curiam supra dictam hono-

(a) In epist. Petr. de Vinea etin Paris. codic. Parmam; minus tamen recte, quum

ex aliis discamus testimoniis curiam apud Placentiam· indictam ex legatione Jaeohi
Prenestini episcopi impeditam extitisse. ”

