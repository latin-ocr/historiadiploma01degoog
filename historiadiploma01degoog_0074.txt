602 nssmnlcl SEPTmt- [Ακκ. 1233.

(Edit. ap. seman, Hire. episc. wormat„ cod. proba, p. 114, n· cxxm,
ex archiv. episc. Wormat.)

’ Henricus, Dei gratia Romanorum rex et semper augustus, universis im-
perii fidelibus gratiam suam et omne bonum. Hec est forma compositionis
nostro accedente consensu inter dilectum principem nostrum Henricum
wormatiensem episcopum cum ecclesia sua et cives wormatienses. Pre-
positus major vel decanus vel custos Nove Domus, unus istorum, jurabit
in animam episcopi quod ipse episcopus eliget inter cives IX cives, quos
esse viderit potiores et utiliores sibi et ecclesie ac toti civitati. Iidem IX
jurati eligent Vl milites in civitate quos esse crediderint potiores et utiliores
episcopo, ecclesie ac civitati. Qui XV una cum episcopo semper consilio
presidebunt. Quod si episcopus ierit extra provinciam, personam idoneam
que nomine suo oonsilio presideat, subrogabit. Item episcopus cum istis
XV super juramentum prestitum eligent scultetum cum officiatis in festo
Martini, ita quod nec episcopus nec ipsi XV unquam exigent vel recipient
inde aliquam pecuniam, tales eligendo qui possint episcopo et civitati
servire , nullam amicitiam, vel inimicitiam in his eligendis attendendo.
Item ad constituendum exactionem vel ungelt, episcopus cum predictis
XV de qualibet parochia IV viros assumet, eorum et XV consiliariorum
consilio civitatis commodo provisurus. Si unus ex illis IX decesserit, epi-
scopus alterum substituet sub forma prioris juramenti ; si de Vl militibus
quisquam decesserit, illi 1x prestito juramento sub forma predicta alterum
subrogabunt. Si quis vero XV consiliariorum contra jurameutum suum
venerit, convictus duabus vel tribus personis de consortio suo anctoritate
episcopi a consilio ejicietur, altero illi sub forma priori subrogando. Si
de VI militibus aliquis se per annum absentaverit, alter in locum ejus ab
illis IX eligetur ε si vero de IX civibus se aliquis per annum absentaverit,
dominus episcopus in locum ejus alterum subrogabit. Si quis autem de
XV consiliariis peregrinatus fuerit, alter usqne ad reditum illius assume·
tur, ita quod si fuerit mileS, IX consules alterum militem assument, si
fuerit civis, episcopus alterum civem substituet. Ut autem hec rata et in-
convulsa permaneant et inviolabiliter observentur, formam hanc compo-
sitionis sigillo nostre celsitudinis jussimus roborari. ’

