huma} HISTORIA mptotiAthA. 811

firmam quod ad exaltationem Ecclesia ac catholice fidei perpetuis pa-
ratus temporibus studeas inveniri, in utero mentis pure concipimus, et
fldem eorum mendaciis adhibere qui inter Ecclesiam et imperium uni·
tatem a mediatore Dei et hominum ordinatam vulnerare cupiunt, prohi-
bemur. Nam cum olim presentibus venerabili fratri Sabinensi episcopo
et dilecto filio nostro P. Sancti Georgii ad Velum Aureum diacono cardi-
nali, qui ob id ad excellentiam tuam, te petente nobisque mandantibus
accesserunt, nonnullos subversores fidei digna feceris animadversione
puniri, cum , imperii viribus et regni collectis, Ecclesie defensionem
super quo sepissime serenitas tna digne preconio laudis attollitur, in
propria persona susceperis, et ut ejus hostes reprimeres te multis
sumptibus et laboribus fatigaris3 cum pluries per nuntios et litteras tuas
te de consilio nostro in negotiis fidei et libertatis ecclesiastice ac recupe-
ratione Jnrium Ecclesie et imperii promiseris processurum, cogitatio recta
non recipit et jus rationis credere non permittit ut in virum conversus
alium· a matre tua avellere cupias libertatis ecclesiastice fulcimentum.
Sed et argumento si placet uti poteris simili ne per sinistre suspicionis
absinthium, tuum de nobis amaricari permittas auditum, qui tibi contra
eos qui imperialem potentiam quibusdam versutis dolositatibus non le-
viter ledere videbantur, patenter adstitimus, qui honorem tuum tam in
minori quam in apostolatus officio constituti, hona fide, etiam te nesciente,
promovimus, quod et facere nunc sicut et hactenus, licet inde multi sub·
murmurent, non cessamus. Nec enim posset ad credulitatem nisi minus
sane mentis accedere ut pia mater Ecclesia que te ex tue utero geni-
tricis ab iis qui vite et terre tue moliebantur insidias, potenter eripuit
et usque ad hec tempora ad conservationem honoris tui multis sudoribus
laboravit, prepotentis dextere brachium presidio sponse Christi celitus
deputatum temeritate cujuslibet suspicionis amittere et tanti velit laboris
meritum vacuare. Verum super eo quod te scripsisti exinde non absque
ratione mirari quod circa factum prelatorum regni prius ex solo fuerimus
rumore turbati quam ad tuam notitiam, sicut ex condicto sperabas, fece-
rimus insinuata perduci, vehementius admiramur, quia si an dictum a
facto vel factum a dicto existentiam sumat, inspicias, quanta sit rei que

