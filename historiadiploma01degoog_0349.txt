lamet. 9.] HISTORIA mnonm'rlclt. 829

sanctissimo in Christo patri Gregorio, Dei gratia sancte 'Romane Ec-
clesie summo pontifici, Fridericus, eadem gratia Romanorum imperator
semper augustus, Hierusalem et Sicilie rex , salutem et reverentiam fi-
lialem. Preterita nostre sinceritatis obsequia que jam a memoria nostra
deciderant dum ad futura propensius aspiramus, ac pura vestre pater-
nitatis affectio quam de scrinio nostri pectoris abradere dierum serra non
poterit , dum constantis spem gratie repromisit votis nostris , acuta cal-
caria prebuerunt ut voluntati vestre per omnia que honorem Ecclesie et
imperii recta fronte prospiciunt, hilari mente occurrere debeamus. Ad
illud impossibile tamen, providentissime pater, nec obligare nos volumus
nec possemus, quod per sinistre non suspicionis, sed relationis absinthium
amaricari de vobis nostrum non permittamus auditum, venenari tamen
nullo modo vel tempore permittemus eumdem. Non amaricari namque
non potest devotissimi filii sincerus auditus, quem fere omnis generis
bominum sinistra dicentium turba conturbat. Nec tamen amaricamur in
vobis de quo falsa confingunt, sed amaricamur in ipsis qui falsa nos
credere moliuntur3 adeo ut nisi multa bone conscientie gravitas quam de
vobis haberi Petri petra compellit, a levitate mendacium averteret aures
et animum audientis, fame scientia deserviret, nisi quod apud nos unius
constantie virtus multorum mendacium numero non succumbit. Vos
tamen, o pater, in istis, si dicere liceat, valde lentissima nobis affertis
auxilia per exemplum, dum ex improbabilibus argumenta conjicitis et
ad certas reducitis conjecturas, Sic etenim que per officiales et fideles
nostros in regno Sicilie nobis absentibus aguntur interdum , ad notam
nostri nominis revocatis, ac si in regnum a Theutonia oculis lynceis et
voce tonitrui clare prospicere possemus et prospici, audire subtiliter et
audiri. Sic que vobis lingua mendacii suggerit indubitanter asseritis, ac
si monstrasset hec oculus veritatiS, viduatas privilegiis, destitutas bonis
ecclesias, personas ecclesiasticas captivatas, vetito foro compulsas, talliis
et exactionibus subditas denotastis, et quo vulneramur acerbiuS, ec-
clesias viduas adulterinis amplexibus per nos illaqueari compulsas,
earumdem ruinosarum rudera ad profana loca conversa describitis et
pacem inter Ecclesiam et imperium initam violatam. Hec universaliter et

