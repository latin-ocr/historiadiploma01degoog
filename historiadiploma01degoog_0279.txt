lumcr. 8.] HISTORIA mPLoMATmA. 763

obligavit et assignavit ei castrum Sciphe et reditus centum talentorum
Herbipolensis monete, ubicumque idem Godefridus in bonis ipsius Lu·
dewici sive in proprietate sive in feodis ejusdem velit accipere; ita
quod proprietatem incontinenti per curiam nostram sibi tradidit et feoda
stabilire promisit. Insuper omnes homines suos militaris conditionis
utriusque sexus eidem contulit assignando, subscriptis conditionibus et
pactis in eadem traditione et assignatione taliter intervenientibus, quod
ab hinc usque ad >festum sancti Martini proximo venturum et ex tunc
usque ad annum unum completum in eodem festo dictus Godefridus et
heredes sui omnia predicta bona cum pertinentiis 'suis pleno jure cum
hominibus in libera et quieta possessione tenebunt3 ita quod si completo
anno in sequenti festo beati Martini prefatus Ludewicus mille marcas puri
argenti solverit eidem Godefrido et heredibus suis, idem Godefridus vel
heredes sui tam predictum castrum quam alios reditus cum hominibus
dictis restituere teneantur. Si vero termino pretaxato idem Ludewicus
non solverit predictam pecunie quantitatem, predictus Godefridus et he·
redes sui predictum castrum Sciphe cum pertinentiis suis et reditibus
centnm talentorum et hominibus jure perpetuo tam proprietatis titulo in
biis que propria sunt quam jure feodali in feodalibus retinebunt, sine
contradictione vel molestia alicujus quiete ac pacifice possidenda. Ut
autem predicta conventio et satisfactio in suo robore perseveret , ad
ejusdem rei memoriam presentem memorialem paginam fieri fecimus et
sigillo nostro jussimus communiri.

Testes autem qui interfuerunt sunt ε Ekebertus Babenbergensis epi—
scopus , Sifridus Ratisponensis episcopus imperialis aule cancellarius,
Heinricus lantgravius Thuringie, B. dux Karintbie, . . . marchio de
Baden, frater Hermannus magister domus Theutonicorum in Jerusalem,
Conradus burggravius de Nurembercb‚ Albertus de Rotenvels‚ Wol-
fradus de Crutheim, Engelhardus de Osterna, Conradus pincerna de
Winterstetten‚ Conradus pincerna de Clingenborch, Fridericus de Kezzel·
berc, Conradus de Smidelvelt , Godefridus de Solzberch, Hermannus de
Lapide‚ Otnandus de Eshenowe, Hugo de Sulze, Marquardus de Sueite‚
Godefridus miles de Hohen10‚ et alii quamplures.

