750 vammum saeuum [Arm. 1235.

illud innovare et ea que contiuentur in ipso confirmare de nostra gratia
dignaremur. Cujus privilegii tenor talis ost: ,

In nomine sancte et individue Trinitatis, Heinricus VI, divina favente
clementia Romanorum imperator et semper augustus. Licet ad universas
ecclesias Dei et personas ecclesiasticas celsitudinis nostre patrocinium gene·
raliter debeat extendi, eas tamen amplioris nimirum favore benignitatis
et gratie amplecti et confovere decrevimus quas specialioris debitum fi-
delitatis familiariori nobis devotione commendavit. Hanc sane circa mo-
nasterium Sancti Gisleni considerationem habentes quod a nostris prede-
cessoribus, videlicet Dagoberto, Ottone tertio, Henrico secundo, Cuonrado
itemque Cuonrado itemque Henrico tertio, regibus et imperatoribus, legitur
esse constructum, universis imperii nostri tam presentibus quam futuris
fidelibus notum fieri volumus quod nos ob firmam imperii regnique nostri
stabilitatem et anime nostre nostrorumque parentum perpetuam salutem ,
interventu quoque et petitione carissimi fidelis nostri venerabilis scilicet
Gotwuini‚ ejusdem monasterii abbatis, laudabili quoque gloriosissimi do·
mini ac patris nostri benedicte memorie Frederici christianissimi impera-
toris exemplo inducti, ipsam Sancti Gisleni cellam ita prorsus ab omni
jure mortalium liberam quod nulli ex temporalibus preter creatorem suum
Deum servire deberet, excepto solum honoris largitione de manu regis et
imperatoris sicut de manu liberi advocati recipienda, sub'nostre tuitionis
patrocinium suscepimus, et omnes res ad eam pertinentes juxta tenorem
privilegiorum prefatorum regum et imperatorum lege in perpetuum vali-
tura eidem monasterio renovamuS, et imperiali auctoritate confirmamus in
omni possessione J'am dicte ecclesie, videlicet in terriS, in pratis, in silvis,
in aquiS, in villis et in servis nullum advocatum preter abbatem habere.
Sane servos cujuscumque civitatiS, castri seu alterius loci incole fuerint,
lege nulla impediente sue ecclesie lege adstrictos abbatique ac si domino
et advocato suo per omnia servituros provida judicii ratione asserimus.
Statuimus etiam ut defuncto abbate fratres ejusdem monasterii, invocata
Sancti Spiritus gratia, idoneum et utilem rectorem sibi libere eligant,
qui tempore oportuno presentie regali sive imperiali se exhibeat, et facto
regie sive imperatorie majestati hominio, investituram abbatie de manu

