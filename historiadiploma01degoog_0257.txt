lauret. 8.] HISTORIA DlPLoMATch. 741

contra transgressores sacrarum constitutionum edita ‚ prout violate ma-

jestatis decus et facilitas exigit delinquentis.
l. De ecclesiasticis sententiis in causis spiritualibus observandis. Liber-

tates ecclesiarum et jura tanto liberalius nostra debet fovere clementia
quanto devotius nobis ab eisdem et earum rectoribus in spiritualibus et
temporalibus servicium exhibetur. Statuimus igitur firmiter et districte
precipimus ut in civitatibus, opidis, villis et omnibus locis sacri nostri
imperii, episcoporum et archidiaconorum jurisdictioni nullus injuste re·-
sistat, sed eorum ordinationes et juste sententie in causis ecclesiasticis
observentur.

2. De advocatis ecclesiarum. Statuimus insuper et districte jubemus ut
omnoe ecclesiarum advocati fideliter eas pro viribus et posse suo defen-
dant, sicut divinam gratiam et nostrum diligunt favorem. In bonis etiam
advocatiarum suarum ita se rationabiles et modestos exhibeant ut ad nos
de ipsis gravis querela non veniat; alioquin, ad satisfactionem querelan-
tium· de ipsis sumemus ut est justum debitam ultionem. Preterea sub
obtentu gratie nostre et imperii firmiter inhibemus ne quis propter quam-
cumque culpam, debitum vel guerram advocatorum, bona ecclesiarum
invadat vel pignoret vel incendiis dampnificet aut rapinis. Quod si fecerit,
convictus legitime coram suo judice, proscribatur, nec proscriptio relaxe-
tur nisi triplum dampni persolvatur illati, duplum ecclesie cujus bona
sunt et simplum advocatO.

3. De treuqss. Sepius accidit ut presertim inter militares viros orta
contentio treugarum interpositione per obligationis vinculum conquiescat.
Quia quod ex humanis erroribus per momenta subtrahitur, nisi nexui pene
subjaceat in perniciem pristinam recidivat, firmiter igitur et districte
precipimus ut si is in quo treuge violate sunt, cum eo in cujus manum
promisse fuerunt et duobus aliis synodalibus viris integri status de viola-
tione treugarum coram judice suo per sacramenta probaverit, violator
proscribatur nec unquam absolvatur a proscriptione preter voluntatem
actoris vel manum perdat. Si vero is in cujus manum treuge date sunt ,
noluerit veritati testimonium perhibere, cogatur a judice, nisi declaret
suam ignorantiam sacramento ; alioquin convictus manum amittat. Quod

