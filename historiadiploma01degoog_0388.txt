868 rmnssmcl suenum [An. 1236.

[Sequitur de verbo ad verbum privilegium datum apud Nuenburg‚
28 januarii ⁴2⁴ 53 quod supra videndum, t. 1, p. 357.]

Nos igitur devotis supplicationibus predicti abbatis pro se et ecclesia
sua Portensi favorabiliter inclinati, pro remedio anime nostre et divorum
progenitorum nostrorum imperatorum et regum predictum privilegium
indultum monasterio sepedicto tempore regni nostri eidem abbati ¹et
fratribus Portensis ecclesie de plenitudine imperialis gratie confirmamus.
Nulli ergo omnino hominum liceat hanc divalem confirmationis nostre
paginam infringere vel ei ausu temerario obviare. Quod qui presump-
serit in vindictam temeritatis sue centum marcas auri componat, quarum
media pars camere nostre, reliqua vero passis injuriam persolvatur. Ad
hujus itaque confirmationis nostre memoriam et robur perpetuo vali-
turum, presens privilegium fieri et sigillo nostre celsitudinis fecimus
insigniri.

Hujus autem rei testes sunt ε venerabiles Eckebertus Babenbergensis,
. . . Pataviensis, Siboto Augustensis episcopi, Otto comes palatinus Rheni
et dux Bavvarie, . . . lantgravius Thuringie, Conradus burgravius de
Nuerinberc‚ . . . burcgravius Magdeburgensis, Conradus de Tannerode,
Gotsridus de Hohenloch comes Romaniole, Fridericus de Truhendingen,
Gunzelinus de Wolfterbutel‚ Conradus pincerna de Wintherstet‚ et alii
quamplures.

Signum domini nostri Friderici secundi, Dei gratia invictissimi Ro-
manorum imperatoris semper augusti, Jerusalem et Sicilie regis. (Mono-
qramma.)

Acta sunt hec anno dominice incarnationis MCC tricesimo sexte,
mense junii, none indictionis, imperante domino nostro Frederico se-
cund0‚ Dei gratia Romanorum imperatore semper augusto, Jerusalem
et Sicilie rege, Romani imperii ejus anno septimo decimo, Jerusalem
undecimo, regni vero ejus Sicilie tricesimo septimo (l )‚ feliciter. Amen.

Datum apud Werdam, anno, mense, indictione prescriptis.

(4) Ab hoc Junio mense annus regni Siciliae tricesimus nonus Jam initium sumpserat.

